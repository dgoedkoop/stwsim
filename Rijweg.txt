EISEN:

Instellen van een rijweg:
1. Flankbeveiliging door koppelen van twee (of meer) wissels. Gekoppelde wissels
	kunnen alleen samen van stand veranderd worden. Is een van beide onderdeel
	van een rijweg of in een bezet blok, dan kan de andere wissel ook niet
	ingesteld worden.
2. Het sein kan niet op groen worden gezet (en ook niet op geel-knipper) als
	niet alle wissels goed liggen, inclusief de gekoppelde wissels.
3. Het sein kan niet op groen worden gezet (en ook niet op geel-knipper) als de
	bijbehorende rijrichting niet kan worden geclaimd.
4. Het sein kan niet op groen worden gezet (maar misschien wel op geel-knipper) als
	niet alle meetpunten die bij de rijweg behoren vrij zijn en niet door een
	andere rijweg zijn geclaimd.
5. Het sein kan niet op geel-knipper worden gezet (en ook niet op groen) als het
	eerste meetpunt dat bezet is of door een andere rijweg is geclaimd, niet bezet
	is maar wel door een andere rijweg is geclaimd.

Herroepen van een rijweg:
1. Een rijweg blijft enige tijd (120 seconden) vergrendeld als de machinist
	het bijbehorende voorsein voorbij gereden kan zijn. Concreet:
	a. We zetten het sein op ROOD.
	b. We controleren of het sein op ROOD staat
	c. We wachten op het doorkomen van de spoorbezetmeldingen
	d. Als de weg tussen voorsein en hoofdsein (approach-locking-meetpunten) vrij
	   is herroepen we de rijweg, anders blijft deze nog enige tijd vergrendeld.

BEDIENING:

Wat geschiedt bij het instellen van een rijweg?
1. Gekeken wordt, of we alle wissels in de juiste stand kunnen zetten. Kan dit
	niet, dan volgt een foutmelding.
2. Gekeken wordt, of geen van de vereiste meetpunten conflicteert met een al
	ingestelde rijweg. Is dit wel zo, dan volgt een foutmelding.
3. Van de opgeslagen rijweg wordt een actieve rijweg gemaakt.
4. De meetpunten worden geclaimd. Ogenblikkelijk of anders later.
	(De gebieden van een meetpunt waar geen trein langs zal komen worden als
	'inactief' gemarkeerd)
5. Zijn alle meetpunten geclaimd, dan wordt het sein op groen gezet.
6. Telkens wanneer een bezet meetpunt weer vrij wordt gemeld, dan is het geen
	onderdeel meer van een rijweg. De claim wordt weggehaald.
	(Markeringen als 'inactief' behorende bij het meetpunt worden weggehaald)
7.	Blijkt daarbij dat het om het laatste meetpunt van een rijweg gaat, dan wordt
	de actieve rijweg gewist.

Wat leren we hieruit?
- Een rijweg bestaat uit twee delen. Een functioneel deel en een deel voor de
  weergave.
  - Functioneel deel:
	 - Welke wissels moeten in welke stand staan (exclusief flankbeveiliging)
	 - Welke rijrichting is vereist
	 - Welke meetpunten moeten vrij zijn om het sein op groen te zetten
	 - Welke meetpunten moeten vrij zijn om het sein zonder approach-locking te
		kunnen herroepen?
  - Weergave-deel:
	 - Welke hokjes worden niet ingekleurd wanneer de rijweg is ingesteld?
- Bij ieder meetpunt kunnen we markeren dat het geclaimd is door een rijweg, en
  zo ja door welke.
