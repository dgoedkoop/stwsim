Welkom op de treindienstleidingpost van de Schiphollijn

1. Introductie

Deze simulatie omvat de Schiphollijn, vanaf de aftakking bij Leiden via
Hoofddorp en Schiphol tot voorbij Amsterdam Lelylaan en de vrije baan naar
station Amsterdam Zuid. De simulatie wordt geleverd met de dienstregeling van
een doordeweekse dag in 2012. Procesplannen hiervoor worden ook meegeleverd.

2. Noodzakelijke handmatige handelingen

's Ochtends vroeg starten op sommige sporen van Hoofddorp Opstel meerdere
treinen achter elkaar. De eerste hiervan wordt in TNV ingevoerd maar het nummer
van de later vertrekkende treinen kan niet automatisch worden ingevoerd en moet
dus handmatig gebeuren. Dit dient op de volgende tijdstippen te gebeuren:

Om 5:41 vertrekt 74317 van spoor 221, 75717 (en 73723) blijft achter
Om 5:42 vertrekt 71617 van spoor 222, 70719 (en 70723) blijft achter
Om 5:55 vertrekt 75717 van spoor 221, 73723 blijft achter
Om 6:12 vertrekt 70719 van spoor 222, 70723 blijft achter

3. Ingepland inhalen

Op station Hoofddorp worden sprinters die op spoor 201 en 204 stoppen ingehaald
door intercity's die via de sporen 209 en 210 passeren. Het gaat hierbij om de
volgende treinseries:

4300 wordt ingehaald door 2600 telkens rond kwart over en kwart voor
5700 wordt ingehaald door 3700 telkens rond vijf over en vijf voor half

4. Sporen op Hoofddorp Opstel

De sporen 213, 214 en 215 zijn gereserveerd voor de Berlijntrein van NS Hispeed.
Ook al zijn deze sporen het grootste deel van de dag vrij, het is niet de
bedoeling hier gewone NS-treinen te laten keren.

Spoor 211 wordt gebruikt voor de locomotief van de Berlijntrein. De manier
waarop deze wordt gebruikt is de volgende:
1. Een trein uit Duitsland komt binnen op spoor 213. De locomotief hiervan wordt
	afgekoppeld,
2. Een nieuwe locomotief rijdt van spoor 211 naar 213 en wordt aangekoppeld,
3. De trein rijdt terug naar Duitsland,
4. De achtergebleven locomotief wordt naar spoor 211 verplaatst.
